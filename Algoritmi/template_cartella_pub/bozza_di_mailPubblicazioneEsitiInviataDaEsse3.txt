Subject: esiti appello di algoritmi 2022-09-20
ferdinando.cicalese@univr.it

Gli esiti dell'esame di algoritmi sono stati pubblicati al solito sito, seguire il link "Portafoglio Dei Tuoi Voti" alla pagina del corso  http://profs.sci.univr.it/~rrizzi/classes/Algoritmi/index.html

Oltre all'esito, nella cartella trovi un archivio con tutte le sottomissioni avvenute al cms esame, potrai così rivedere ogni tua sottomissione o curiosare come si sono organizzati i compagni che hanno saputo totalizzare più punti sui vari esercizi. (I timestamps nei nomi dei file sono rigidamente shiftati di un paio di ore come da UTC).

Puoi testare autonomamente le tue soluzioni così reperite, o provare a svilupparle oltre, al server CMS algo-simula-prove per la simulazione di esame:

  https://rizzi.olinfo.it/algo-simula-prove

cui potrai accedere con le credenziali:
    username=VR??????_id??????
    pwd=VR??????_id??????

Inoltre, se ti rimane arcano come approcciare un problema o come affrontare la scrittura del codice, o se comunque vuoi saperne di più, puoi visionare tutti i sorgenti di ogni pacchetto problema (testi, solutori, soluzioni di riferimento, correttori, generatori di istanze, ...) al repository pubblico coi problemi assegnati alle sessioni di esame:

  https://github.com/romeorizzi/esami-algo-public/
  
Ricordo che per il modulo di algoritmi il voto è il max dei voti acquisiti sugli appelli. Pertanto, partecipando a successivi appelli puoi solo incrementare il tuo voto per questo modulo.


# ALTERNATIVE ALL'ESAME

Se per maturare un voto preferisci contribuire al corso con un progetto piuttosto che affrontare appelli d'esame, puoi aiutarci realizzando problemi o percorsi entro TAlight (https://github.com/romeorizzi/TALight con Wiki https://github.com/romeorizzi/TALight/wiki/EN_Home consigliamo la wiki in inglese) da rivolgere a tuoi compagni dei prossimi anni. Realizzando entro TAlight problemi su dimostrazioni di NP-completezza (o altri percorsi di area complessità), puoi migliorare anche il voto per il modulo di complessità. In ogni caso devi contattarmi per coordinare un percorso utile. Queste proposte sono valide anche come percorsi di stage o tesi, se reputi di essere in grado di contribuire utilmente a un progetto di pertinenza al corso/disciplina. Se hai visione, puoi venire anche con proposte tue su cose che si potrebbero fare per migliorare il corso e renderne più piacevole od utile la fruizione.

Talvolta, per "maturare" i 18 o ottenere un incremento sugli altri voti fisso delle condizioni che vi invitino a concludere il lavoro iniziato durante l'appello e a meglio ambientarvi nel sistema (realizzare un totale di almeno un certo tot di punti per gli esercizi dell'appello sul CMS algo-simula-prove).


# REGISTRAZIONE VOTI

Chi intenda richiedere la registrazione del voto per l'intero insegnamento (Algoritmi+Complessità) mi scriva una mail specificando:

1. il suo numero di matricola;

2. ultimo voto di complessità;

3. a quale voto di algoritmi fare riferimento (regola del max) ma anche riferimento a quanto fatto per la loro maturazione (ove richiesto);

4. eventuali punti bonus che debbano essere aggiunti al voto di algoritmi od a quello di compessità prima di effettuare la media;

5. richiamo ad eventuale contributo in pogetti intesi a migliorare i materiali per il corso (realizzazione di problemi TALight o quant'altro)

6. voto che lo studente si attende di vedersi registrato.

Chi deve ottenere la registrazione del voto in pochi giorni, per questioni di borse di studio od altro, mi scriva mettendo in evidenza della sua urgenza, e specificando inoltre entro quando io debba registrare.


# DISPONIBILITA'

Non esitate a contattarmi per ogni necessità, avete i miei contacts. Per chi avesse bisogno di parlarmi di persona la prossima settimana sono in dipartimento in Verona mercoledì 28 e giovedì 29 settembre.


Cari saluti,

Romeo

